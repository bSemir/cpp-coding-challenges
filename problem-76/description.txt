Neka su 𝑎1, 𝑎2, ..., 𝑎n i 𝑏1, 𝑏2, ..., 𝑏n dvije sekvence nekakvih elemenata. Generalizirani skalarni
produkt ove dvije sekvence definira se kao vrijednost izraza 𝑓(𝑎1, 𝑏1)+𝑓(𝑎2, 𝑏2) + … + 𝑓(𝑎n, 𝑏n),
pri čemu je 𝑓 neka zadana funkcija. Napisati generičku funkciju “GeneraliziraniSkalarniProdukt”
koja prima četiri parametra p1, p2, p3 i 𝑓. Prva dva parametra su pokazivači ili iteratori koji
omeđuju blok koji sadrži prvu sekvencu, dok je treći parametar pokazivač ili iterator koji pokazuje
na početak bloka koji sadrži drugu sekvencu, a za koji se podrazumijeva da ima isti broj elemenata
kao i prvi blok. Tipovi elemenata ove dvije sekvence ne moraju biti isti. Funkcija treba da kao
rezultat vrati vrijednost generaliziranog skalarnog produkta ove dvije sekvence, pri čemu se funkcija
𝑓 zadaje kao četvrti parametar. Rezultat funkcije “GeneraliziraniSkalarniProdukt” je onog tipa
kakvog je tipa rezultat sabiranja onih vrijednosti kakve vraća funkcija 𝑓 (pretpostavlja se da se te
vrijednosti mogu međusobno sabirati).
Pri tome, s iteratorima ne treba koristiti nikakve druge operacije osim dereferenciranja, inkrementiranja i poređenja na različitost, da bi funkcija mogla
raditi i s iteratorima koji ne posjeduju punu funkcionalnost iteratora s direktnim pristupm..

Napisanu funkciju treba demonstrirati u testnom programu koji će je iskoristiti da izračuna i ispiše
klasični skalarni produkt (za koji je 𝑓(𝑥, 𝑦) = 𝑥𝑦) dvije sekvence realnih brojeva, a koje se unose
putem tastature. Dijalog između korisnika i programa treba da izgleda ovako:

Duzina sekvenci: 5
Unesite prvu sekvencu: 3 5 2 6 1
Unesite drugu sekvencu: 2 4 0 -1 3
Skalarni produkt: 23