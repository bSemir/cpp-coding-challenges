U biblioteci sa zaglavljem “algorithm” nalazi se generička funkcija “remove_copy_if” koja kopira sve
elemente omeđene s prva dva parametra u blok na koji pokazuje treći parametar, osim onih za koje
funkcija kriterija proslijeđena kao četvrti parametar dâ logičku vrijednost “tačno”. Kao rezultat,
funkcija vraća pokazivač ili iterator koji pokazuje tačno iza posljednjeg elementa odredišnog
blokova. Elementi u izvorišnom i odredišnom bloku ne moraju biti istog tipa. Napisati generičku
funkciju “KopirajUzUvjetnoUklanjanje” koja prima potpuno iste parametre i koja obavlja potpuno
isti zadatak kao i funkcija “remove_copy_if”. Funkcija bi trebala biti zasnovana na potpunoj
dedukciji tipova, tako da se umjesto pokazivača mogu koristiti i iteratori, pri čemu se za iteratore
ne smije pretpostavljati da podržavaju išta drugo osim najosnovnijih operacija koje podržavaju sve
vrste iteratora. Također, kao posljednji parametar, mora se moći upotrijebiti kako imenovana
funkcija, tako i lambda funkcija, odnosno lambda zatvorenje.

Napisanu funkciju treba demonstrirati u koratkom programu koji će putem tastature unijeti 5
brojeva u neku listu cijelih brojeva (tj. kontejner tipa “list<int>”), zatim odstraniti sve brojeve iz te
liste koji imaju više cifara od broja koji se unosi s tastautre, i na kraju ispisati elemente tako
modificirane liste (onoliko koliko ih ima nakon obavljenog odstranjivanja) na ekran, pri čemu se
svaki element ispisuje u novom redu. Kao funkciju kriterija, potrebno je upotrijebiti anonimnu
(lambda) funkciju. Dijalog između korisnika i programa treba izgledati kao u sljedećem primjeru:

Unesite 5 brojeva: 35214 728 111423 79923 1232
Unesite dozvoljeni broj cifara: 4
Preostali brojevi: 728 1232