Minimax vrijednost matrice po redovima definira se tako što se za svaki red matrice nađe najveća
vrijednost u tom redu, a onda se uzme najmanja od tako nađenih najvećih vrijednosti po redovima.
Analogno se definira i maximin vrijednost matrice po redovima. Napisati funkciju “Minimax” koja
kao prvi parametar prima neku matricu organiziranu kao vektor vektōrâ realnih brojeva, a koja u
svoj drugi i treći parametar smješta minimax odnosno maximin vrijednosti po redovima za tu
matricu. U slučaju da prvi parametar nema oblik matrice (tj. ukoliko njegovi redovi nemaju isti broj
elemenata), treba baciti izuzetak tipa “domain_error” uz prateći tekst “Parametar nema formu
matrice”. Isto tako, ukoliko matrica nema barem jedan red ili kolonu, treba baciti izuzetak istog tipa,
ali uz prateći tekst “Neispravna matrica”. Funkcija ne vraća nikakav rezultat. Za realizaciju funkcije
nije dozvoljeno koristiti nikakve pomoćne nizove ili vektore. Napišite i kratki isječak programa koji
prikazuje kako se koristi napisana funkcija (uključujući i hvatanje eventualno bačenog izuzetka).

Napisanu funkciju treba demonstrirati u kratkom testnom programu, koji traži unos dimenzija
matrice s tastature, te elemente matrice, a zatim ispisuje minimax i maximin vrijednost unesene
matrice na ekran. Dijalog između korisnika i programa treba da izgleda ovako:

Unesite dimenzije matrice: 3 5
Unesite elemente:
2 6 3 1 7
5 2 4 8 6
0 7 5 4 3
Minimax vrijednost po redovima: 7
Maximin vrijednost po redovima: 2