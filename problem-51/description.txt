Napisati generičku funkciju “SortirajMatricu” koja prima kao jedini parametar neku matricu (koja
može biti i grbava) organiziranu kao vektor vektôrā proizvoljnog tipa elemenata, za koje se jedino
pretpostavlja da se mogu sabirati i porediti po veličini (tj. da je za njih podržana operacija sabiranja,
te operacije poređenja po veličini). Funkcija treba da ispremješta redove matrice u takav poredak
da red koji ima manju sumu elemenata dođe prije reda koji ima veću sumu elemenata. Ukoliko dva
reda imaju istu sumu elemenata, tada prije treba da dođe onaj red koji ima manje elemenata.
Konačno, ukoliko dva reda s istom sumom elemenata također imaju i isti broj elemenata, tada prije
treba da dođe onaj red koji dolazi ranije prema leksikografskom poretku (podsjetimo se da se
leksikografski poredak određuje na osnovu prvog para različitih elemenata, na primjer vektor čiji
su elementi 3, 5, 2, 7, 1 i 9 dolazi leksikografski prije vektora čiji su elementi 3, 5, 8, 4 i 6, jer je
2 < 8). Funkcija ne vraća nikakav rezultat, nego samo obavlja opisanu transformaciju nad matricom
koja joj je poslana kao parametar.
Traženu funkciju obavezno treba realizirati uz pomoć funkcije “sort” iz biblioteke sa zaglavljem “algorithm”.

Napisanu funkciju treba demonstrirati u kratkom testnom programu, koji traži unos dimenzije
matrice i njenih elemenata s tastature, pretpostavljajući da su njeni elementi realni brojevi, a zatim
prikazuje matricu dobijenu nakon opisanog postupka sortiranja (s obzirom da tako unesena
matrica nikada neće biti grbava, neće se testirati poređenje redova po broju elemenata, što ne znači
da ga ne treba izvesti). Dijalog između korisnika i programa treba da izgleda kao na sljedećoj slici:

Unesite dimenzije: 4 4
Unesite elemente:
1 3 2 6
4 10 5 6
2 8 5 6
4 7 9 5
Matrica nakon sortiranja:
4 7 9 5
4 10 5 6
2 8 5 6
1 3 2 6