Izmijeniti klasu “Liga” razvijenu u "problem-20", tako što će se za evidenciju pokazivača na
dinamički alocirane objekte tipa “Tim” umjesto dinamički alociranog niza pokazivača koristiti vektor
čiji su elementi pametni pokazivači na objekte tipa “Tim”. Jedina izmjena u interfejsu klase biće u
tome što konstruktoru više neće biti potreban parametar (zahvaljujući fleksibilnosti vektora, u ligu
će se moći dodati onoliko timova koliko želimo, bez potrebe da unaprijed specificiramo njihov
maksimalan broj).
Što se tiče semantičkih aspekata (tj. šta metode klase “Liga” treba da rade),
jedina razlika će biti u tome što metoda “DodajNoviTim” ne mora provjeravati da li je dostignut
maksimalan broj timova, s obzirom da ograničenje na maksimalan broj timova više neće postojati
(osim ograničenja uvjetovanih količinom raspoložive memorije). Svi ostali aspekti funkcioniranja
klase “Liga” trebaju ostaju neizmijenjeni.