Napisati generičku funkciju “SortirajListu” koja kao parametar prima neku listu (tj. objekat tipa
“list”) čiji su elementi proizvoljnog tipa, ali koji se mogu upoređivati pomoću operatora “<”. Funkcija
treba da kao rezultat vrati novu listu čiji su elementi isti kao u listi navedenoj kao parametar, ali
sortirani u rastući poredak. Pri tome, sortiranje treba obaviti “ručno”, ne koristeći nikakve bibliotečke
funkcije. Nije bitno da postupak sortiranja bude efikasan, bitno je samo da radi (sa znanjem koje
trenutno imate, nećete moći napisati ikakav iole efikasniji postupak). Funkciju treba demonstrirati u
testnom programu koji će za listu cijelih brojeva unesenu sa tastature (broj elemenata se također
zadaje putem tastature) kreirati novu sortiranu listu i ispisati njen sadržaj na ekran. Dijalog između
programa i korisnika treba izgledati poput sljedećeg:

Koliko ima elemenata: 5
Unesite elemente: 3 1 7 6 2
Sortirana lista: 1 2 3 6 7