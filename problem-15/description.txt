Definirajte i implementirajte dvije klase “Tacka” i “Krug”. Klasa “Tacka” je vrlo jednostavna klasa
koja modelira tačku u ravni, predstavljenu putem svojih Descartesovih koordinata, koje su privatni
atributi ove klase (realnog tipa). Klasa treba sadržavati konstruktor s dva parametra, koji kreira
tačku s koordinatama zadanim putem parametara (konstruktor bez parametara nije predviđen),
kao i metodu koja obavlja istu ulogu kao i konstruktor, samo što omogućava izmjenu već kreirane
tačke. Dalje, treba predvidjeti trivijalne funkcije članice koje vraćaju koordinate tačke, te metodu
bez parametara koja ispisuje tačku na ekran u vidu para koordinata u zagradama, koje su
međusobno razdvojene zarezima.

S druge strane, klasa “Krug” modelira krug u ravni, čija je pozicija
u ravni fiksno definirana. Ova klasa treba imati privatni atribut koji predstavlja centar kruga (koji je
tačka, odnosno objekat tipa “Tacka”, te privatni atribut koji predstavlja poluprečnik kruga. Za ovu
klasu predviđena su tri konstruktora. Prvi treba da ima dva parametra, od kojih je prvi željeni
centar kruga (kao objekat tipa “Tacka”), a drugi željeni poluprečnik kruga. Ukoliko je zadani
poluprečnik negativan, treba baciti odgovarajući izuzetak. Drugi konstruktor ima tri parametra i
treba da radi istu stvar kao i prvi konstruktor, samo što se pozicija centra daje putem prva dva
parametra koji predstavljaju željene koordinate centra, dok je treći parametar poluprečnik. Treći
konstruktor prima dva parametra tipa “Tacka”, od kojih je jedan centar kruga, a drugi neka tačka
koja leži na rubu kruga (tako da je poluprečnik kruga zapravo jednak rastojanju između te dvije
tačke). Potrebno je također implementirati i metode koje obavljaju isti zadatak kao i konstruktori,
samo što omogućavaju izmjenu već kreiranog kruga. Dalje, predviđene su i metode bez parametara
koje vraćaju respektivno centar kruga (kao objekat tipa “Tacka”), 𝑥 odnosno 𝑦 koordinatu kruga,
njegov obim, te površnu. Konačno, potrebna je i metoda bez parametara koja ispisuje krug na ekran
u obliku “{(𝑥,𝑦),𝑟}”, pri čemu su 𝑥 i 𝑦 koordinate centra, a 𝑟 poluprečnik kruga.

Napišite i kratki testni program u kojem ćete upotrijebiti sve elemente napisane klase.