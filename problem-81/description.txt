Neka su date dvije sekvence a1, a2, ..., a𝑚 i b1, b2, ..., b𝑛, kao i funkcija 𝑓 s dva argumenta.
Matrica C formata 𝑚×𝑛 čiji se elementi , računaju po formuli c𝑖,𝑗 = 𝑓(a𝑖, b𝑗) za sve 𝑖 = 1,2,…,𝑚 i 𝑗 = 1, 2,…,𝑛
naziva se generalizirani spoljašni proizvod (engl. generalized outer product) ove dvije sekvence
pomoću funkcije 𝑓. Napisati generičku funkciju nazvanu “GeneraliziraniSpoljasnjiProizvod”, koja
kao prva dva parametra prihvata kontejnere koji sadrže redom elemente sekvence a1, a2, ..., a𝑚 i b1, b2, ..., b𝑛.
Za ova dva kontejnera se pretpostavlja da mogu biti ma kakvi kontejneri, koji ne moraju nužno podržavati indeksiranje,
ali moraju podržavati iteratore te funkcije “begin” i “end”, (što povlači i podršku rasponskim for petljama).
Tipovi elemenata u ove dvije sekvence mogu se razlikovati (npr. jedna sekvenca može biti vektor cijelih brojeva,
a druga moderni niz realnih brojeva). Za odgovarajuće iteratore jedino se podrazumijeva da podržavaju najnužnije operacije
koje moraju biti podržane za sve vrste iteratora (dereferenciranje, dodjela, inkrementiranje te
poređenje na jednakost i različitost), dok druge operacije ne moraju biti nužno podržane. Što se tiče
funkcije 𝑓, ona može biti bilo imenovana funkcija, bilo lambda funkcija, pa čak i bilo šta što se
ponaša poput funkcije (u narednim predavanjima ćemo vidjeti da postoje stvari koje nisu funkcije,
mada se ponašaju poput funkcija). Jedino ograničenje je da ona mora moći primiti elemente ove
dvije sekvence kao parametre. Tip vrijednosti koju vraća funkcija 𝑓 može biti bilo kakav, i tog će
tipa biti elementi matrice C.

Funkcija “GeneraliziraniSpoljasnjiProizvod” treba dinamički alocirati matricu C postupkom
kontinualne alokacije i popuniti tako kreiranu matricu odgovarajućim vrijednostima tako da ona
zaista bude generalizirani spoljašni proizvod zadane dvije sekvence. Kao rezultat, funkcija treba da
vrati dvojni pokazivač pomoću kojeg se može pristupiti elementima kreirane matrice. Ukoliko se
dogodi da alokacija ne uspije zbog nedovoljne količine raspoložive memorije, funkcija treba baciti
izuzetak tipa “range_error” uz prateći tekst “Nema dovoljno memorije”. Pri tome, treba paziti da ni
u kom slučaju ne smije doći do curenja memorije.

Napisanu funkciju potrebno je demonstrirati u kratkom testnom programu, koji traži unos dužina i
elemenata dvije sekvence, koje treba smjestiti u dva vektora realnih brojeva, a koji zatim računa i
ispisuje na ekran elemente njihovog generaliziranog spoljašnjeg proizvoda pomoću funkcije
𝑓(𝑥, 𝑦) = 𝑥 + 2𝑦, te na kraju oslobađa svu alociranu memoriju. Dijalog između korisnika i programa
treba da izgleda poput sljedećeg:

Duzina prve sekvence: 3
Elementi prve sekvence: 5 2 8
Duzina druge sekvence: 4
Elementi druge sekvence: 1 3 6 2
Generalizirani spoljasnji proizvod uz f(x,y)=x+2y:
7 11 17 9
4 8 14 6
10 14 20 12