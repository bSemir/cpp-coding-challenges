Napisati generičku funkciju “KreirajMatricu” koja služi za univerzalnu dinamičku alokaciju matrica
čiji su elementi proizvoljnog tipa. Treba predvidjeti dvije verzije ove funkcije. Prva verzija ima pet
parametra, od kojih se četvrti i peti mogu izostaviti. Drugi i treći parametar su broj redova odnosno
kolona matrice. Četvrti parametar je logičkog tipa, i ukoliko on ima vrijednost “tačno”, alokacija će
se obavljati postupkom kontinualne alokacije, u suprotnom će se koristiti fragmentirana alokacija.
Podrazumijevana vrijednost ovog parametra (u slučaju njegovog izostavljanja, podrazumijeva se
fragmentirana alokacija). Peti parametar je inicijalna vrijednost kojom se popunjavaju elementi
alocirane matrice. U slučaju njegovog izostavljanja, treba uzeti da je inicijalna vrijednost jednaka
odgovarajućoj podrazumijevnoj vrijednosti za tip elemenata matrice. Ova verzija funkcije treba da
izvrši dinamičku alokaciju prostora za pamćenje elemenata matrice, zatim da popuni elemente
matrice zadanom inicijalnom vrijednošću i, konačno, da u prvi parametar funkcije smjesti dvojni
pokazivač preko kojeg se može pristupiti elementima matrice. U slučaju problema pri alokaciji,
funkcija treba baciti iste izuzetke kao što inače baca i operator “new” (dakle, “bad_alloc” u slučaju
neispravne alokacije, odnosno “bad_array_new_length” u slučaju besmislenih dimenzija matrice),
ali ni u kom slučaju ne smije doći do curenja memorije. Također, ova verzija funkcije ne vraća
nikakvu vrijednost, nego se povratna informacija ostvaruje isključivo putem prvog parametra.
Druga verzija funkcije ima četiri parametra, koji imaju ista značenja kao posljednja četiri parametra
prve verzije (dakle, samo je izostavljen parametar u koji se smješta pokazivač za pristup alociranoj
matrici). Za razliku od prve verzije, ova verzija vraća kao rezultat pokazicač za pristup alociranoj
matrici kao rezultat, dok se tip elemenata matrice zadaje putem parametara šablona (s obzirom da
ni jedan od parametara funkcije ne sadrži informaciju o tipu elemenata matrice).

Napisanu funkciju treba demonstrirati u kratkom testnom programu u kojem se dinamički kreiraju
dvije matrice realnih brojeva formata 3× 3, od kojih se prva kreira pomoću prve, a druga pomoću
druge verzije funkcije. Također, prva se kreira putem fragmentirane, a druga putem kontinualne
alokacije. Nakon toga se putem tastature unose elementi obje matrice, te ispisuju njihovi elementi
na ekran (svaki element u posebnom redu, a elementi redova se međusobno razdvajaju razmacima.
