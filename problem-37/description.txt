Proširiti klasu “Liga” koja je razvijena u "problem-20" sljedećim dopunskim elementima:

 Metodom “ObrisiSve” koja briše kompletnu ligu, odnosno dovodi je u stanje kakvo je bilo nakon
kreiranja objekta tipa “Liga”.

 Metodom “SacuvajStanje” koja sprema cijelo stanje lige u binarnu datoteku, pri čemu se kao
parametar zadaje ime datoteke (tipa “string”). U slučaju bilo kakvih problema pri upisu, metoda
baca izuzetak tipa “logic_error” uz prateći tekst “Problemi pri upisu u datoteku”.

 Metodom “AzurirajIzDatoteke” koja vrši ažuriranje stanja lige iz tekstualne datoteke čije se ime
zadane kao parametar (tipa “string”). Datoteka je organizirana tako da za svaku utakmicu prva
dva reda sadrže imena timova koji su odigrali utakmicu, nakon čega u trećem redu slijedi rezultat
utakmice u obliku poput “3:2” sa značenjem “3 postignuta gola za prvi tim, a 2 postignuta gola za
drugi tim”. Postojeći podaci u ligi se ne brišu, nego se samo stanje ažurira dodatnim informacijama.
Ukoliko datoteka ne postoji, baca se izuzetak tipa “logic_error” uz prateći tekst “Datoteka ne
postoji”, a u slučaju bilo kakvih problema pri čitanju, metoda baca izuzetak istog tipa uz prateći
tekst “Problemi pri citanju datoteke” (uključujući i slučaj kada datoteka sadrži nekonzistentne
podatke, poput nenumeričkih podataka gdje se očekuje broj, ili negativan broj golova, itd.).

 Konstruktorom koji obnavlja stanje lige iz binarne datoteke čije je ime zadano kao parametar
konstruktora (tipa “string”). Za datoteku se očekuje da je onakva kakva je kreirana pozivom
metode “SacuvajStanje”. Ukoliko datoteka ne postoji, konstruktor baca izuzetak tipa “logic_error”
uz prateći tekst “Datoteka ne postoji”, a u slučaju bilo kakvih problema pri čitanju, metoda baca
izuzetak istog tipa uz prateći tekst “Problemi pri citanju datoteke”. Također, prije nego što se
izvrši dinamička alokacija za podatke koji će biti obnovljeni, obavezno treba provjeriti da li je
pročitana informacija o broju timova manja ili jednaka od kapaciteta lige. Ukoliko to nije slučaj
(što se može desiti jedino ukoliko neko “podvali” neispravnu datoteku koja uopće nije krerirana
pozivom metode “SacuvajStanje”), treba baciti izuzetak istog tipa uz prateći tekst “Datoteka
sadrzi fatalne greske”. Ovo je neophodno uraditi, jer bi u suprotnom pokušaj obnove lige iz takve
datoteke rezultirao krahom programa. Slično, ukoliko se detektira da je neko pokušao “podvaliti”
datoteku lažnog sadržaja koja sadrži nekonzistentne podatke (npr. negativan broja golova),
treba baciti izuzetak istog tipa uz prateći tekst “Datoteka sadrzi nekonzistentne podatke”.

Nakon izvršene modifikacije, potrebno je izmijeniti i testni program tako da po završetku rada
obavezno snima stanje lige u binarnu datoteku “LIGA.DAT”. Na početku rada programa, ukoliko
datoteka “LIGA.DAT” postoji, program treba da obnovi sadržaj lige iz ove datoteke, tako da program
prosto nastavlja raditi sa istom ligom i istim rezultatima sa kojima je radio prilikom prethodnog
pokretanja. U slučaju da datoteka “LIGA.DAT” ne postoji, program treba da kreira novu ligu, onakvu
kakva je bila i u testnom programu problema 20.