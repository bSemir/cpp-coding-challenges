Napisati funkciju “RotirajKoloneMatrice” koja kao parametar prihvata matricu organiziranu kao
listu listi realnog tipa (tipa "double") a kao rezultat vraća red čiji su elementi tipa "bool".

Funkcija treba da transformira matricu proslijeđenu kao parametar na način da pomjeri redoslijed njenih
kolona, tako da prva kolona dođe na drugo mjesto, druga na treće mjesto, i slično do pretposljednje
koja dolazi na posljednje mjesto, a posljednja na prvo mjesto. U slučaju da parametar nema oblik
matrice (tj. ukoliko svi njegovi redovi nemaju isti broj elemenata), treba baciti izuzetak tipa
“domain_error” uz prateći tekst “Parametar nema formu matrice”. Pored obrtanja kolona, kao
rezultat treba vratiti red čiji su elementi logičkog tipa (tj. kontejner tipa “queue<bool>”), a čiji se
elementi kreiraju na način da je 𝑖-ti element reda logička vrijednost “tačno” ako i samo ako je
produkt elemenata 𝑖-tog reda pozitivan (u suprotnom se vraća “netačno”). Za realizaciju funkcije
nije dozvoljeno koristiti nikakve pomoćne kontejnerske tipove podataka.

Napisanu funkciju treba demonstrirati u testnom programu koji ilustrira kako se koristi napisana
funkcija. Dijalog između korisnika i programa treba izgledati ovako (pri čemu za ispis elemenata
matrice treba koristiti širinu od 8 mjesta):

Unesite broj redova: 5
Unesite broj kolona: 3
Unesite elemente matrice: 1 2 -3 1.5 2.5 3.5 4 5 6 5.5 -3.5 -5.5 9 8 7
Transformirana matrica:
       2      -3       1
     2.5     3.5     1.5
       5       6       4
     -3.5   -5.5     5.5
       8       7       9
Rezultirajuci red: false true true true true