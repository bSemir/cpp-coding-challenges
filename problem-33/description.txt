Napisati generičku klasu "Skup" koja oponaša najosnovnije funkcionalnosti bibliotečnog tipa "set"
putem svog jedinog privatnog atributa koji je tipa "vector". Potrebno je podržati konstruktor bez
parametara koji kreira prazan skup te sekvencijski konstruktor koji prihvata listu inicijalizatora i
na osnovu nje popunjava atribut-vektor u sortiranom poretku, uz izostavljanje duplikata. Od metoda
treba podržati metodu "Velicina" koja vraća broj elemenata skupa, zatim "Dodaj" koja u skup dodaje
novi element proslijeđen kao parametar, vodeći računa da elementi u vektoru ostanu sortirani, te
metodu "Izbrisi" koja uklanja element proslijeđen kao parametar (vektor treba ostati sortiran). U
slučaju da element već postoji u skupu, metoda "Dodaj" ne treba uraditi ništa, što je u skladu sa
ponašanjem metode "insert" tipa "set". Isto vrijedi i za metodu "Izbrisi" u slučaju da element nije
pronađen. Konačno, treba implementirati i metodu "ImaLiGa" koja testira da li se element zadan kao
parametar nalazi u skupu ili ne (ona vraća odgovarajuću logičku vrijednost kao rezultat), te metodu
"Ispisi" koja ispisuje sve elemente skupa na ekran (naravno, u sortiranom poretku).