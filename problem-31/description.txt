Za vođenje evidencije podataka o robi u nekom skladištu potrebno je razviti kontejnersku klasu
nazvanu “Skladiste”. U skladištu se roba nalazi pohranjena u sanducima (za čvrste predmete) i u
buradima (za tečnosti). Sanduci i burad se modeliraju pomoću klasa “Sanduk” odnosno “Bure”. Sanduk
je opisan svojom težinom, nazivom predmeta koji se u njemu čuvaju (pretpostavlja se da jedan
sanduk čuva samo istovrsne predmete), brojem predmeta koji se u njemu čuvaju i težinom predmeta
koji se u njemu čuvaju (svi su iste težine). Bure je opisano svojom težinom, nazivom tečnosti koja
se u njemu čuva, te težinom tečnosti koja se u njemu čuva. Informacijama o robi pohranjenoj u
skladištu pristupa se pomoću dinamički alociranog niza pokazivača koji pokazuju na objekte tipa
“Sanduk” ili tipa “Bure”. Tom nizu pokazivača se pristupa preko nekog od atributa pohranjenog
unutar klase “Skladiste”. Konstruktor klase “Sanduk” kao parametre zahtijeva težinu (realan broj),
naziv predmeta koji se čuvaju (konstantni niz znakova), broj predmeta koji se u njemu čuvaju
(cijeli broj) i težina predmeta koji se u njemu čuvaju (realan broj), dok konstruktor klase “Bure”
prima kao parametre težinu (realan broj), naziv tečnosti koja se čuva (konstantni niz znakova), te
težinu tečnosti (realan broj). Pored konstruktora, obje klase “Sanduk” i “Bure” podržavaju metode
“DajTezinu”, “DajUkupnuTezinu” i “Ispisi”. Prva metoda (bez parametara) daje težinu vlastitu težinu
sanduka ili bureta (bez onoga što je u njima), druga radi istu stvar, samo uračunava u obzir i težinu
onoga što se nalazi u sanduku ili buretu, dok metoda “Ispisi” ispisuje podatke o sanduku ili buretu
na tok koji se zadaje kao parametar (ili ekran ako se parametar izostavi) u formatu poput sljedećeg:

Vrsta spremnika: Bure
Sadrzaj: Trofazni kataklingeri
Vlastita tezina: 10 kg
Ukupna tezina: 45 kg

Interfejs klase “Skladiste” treba sadržavati sljedeće elemente:

 Konstruktor sa jednim parametrom koji predstavlja maksimalnu količinu objekata (sanduka
odnosno buradi) koji se mogu pohraniti u skladištu. Ovaj konstruktor se ne smije koristiti za
automatsku pretvorbu cijelih brojeva u objekte tipa “Skladiste”.

 Destruktor, koji oslobađa svu memoriju koji su objekti tipa “Skladiste” zauzeli tokom svog života.

 Kopirajući konstruktor i preklopljeni kopirajući operator dodjele koji omogućavaju bezbjedno
kopiranje i međusobno dodjeljivanje objekata tipa “Skladiste” zasnovano na strategiji dubokog
kopiranja. Treba također predvidjeti i njihove optimizirane verzije za slučaj kopiranja privremenih
objekata, odnosno objekata kojima je “istekao rok upotrebe”.

 Metode “DodajSanduk” odnosno “DodajBure” koje kreiraju novi objekat tipa “Sanduk” odnosno
“Bure” i pohranjuju ga u skladište. Parametri ovih metoda isti su kao i parametri konstruktora
objekata tipa “Sanduk” odnosno “Bure”. Ukoliko je skladište već popunjeno, treba baciti izuzetak
tipa “domain_error” uz prateći tekst “Popunjeno skladiste”.

 Metode “DajNajlaksi” odnosno “DajNajtezi” koje vraćaju reference na najlakši odnosno najteži
objekat (bure ili sanduk) u skladištu, ne računajući ono što je pohranjeno u tom objektu. Ove
metode ne smiju omogućiti posrednu izmjenu konstantnih objekata tipa “Skladiste”. Ukoliko je
skladište prazno, treba baciti izuzetak tipa “range_error” uz prateći tekst “Skladiste je prazno”.

 Metodu “BrojPreteskih” koja vraća broj objekata u skladištu čija je ukupna težina (tj. vlastita
težina zajedno sa težinom onoga što se u njima nalazi) veća od iznosa koji se zadaje putem
cjelobrojnog parametra. Metoda se mora moći pozvati i nad konstantnim objektom.

 Metodu “IzlistajSkladiste” koja ispisuje spisak svega što se nalazi u skladištu na izlazni tok koji
se zadaje kao parametar (odnosno ekran ukoliko se parametar ne zada), sortiran u opadajući
poredak po ukupnoj težini. Ispis se vrši pozivom metode “Ispisi”, bez ikakvih praznih redova
između objekata. Metoda se mora moći pozvati i nad konstantnim objektom.

 Metodu “UcitajIzDatoteke” koja čita podatke o robi iz tekstualne datoteke čije se ime zadaje kao
parametar (tipa “string”) i smješta robu u skladište (podaci o robi koja već možda postoji u
skladištu se brišu). Svaki objekat opisan je s dva reda u datoteci. U prvom redu se nalazi početno
slovo “S” (za sanduk) ili “B” (za bure) iza kojeg nakon jednog razmaka slijedi naziv predmeta ili
tečnosti koji su pohranjeni u sanduku odnosno buretu (npr. “S Tepsije” ili “B Maslinovo ulje”). U
drugom redu se za slučaj sanduka nalazi težina sanduka, broj predmeta i težina svakog od njih,
razdvojeno po jednim razmakom (npr. “1.2 50 0.35”) dok se za slučaj bureta nalazi težina bureta i
težina tečnosti (npr. “0.8 16.5”). Ukoliko tražena datoteka ne postoji, treba baciti izuzetak tipa
“logic_error” uz prateći tekst “Trazena datoteka ne postoji”. Isti izuzetak, ali uz prateći tekst
“Datoteka sadrzi besmislene podatke” treba baciti ukoliko podaci u datoteci nisu u skladu sa
specifikacijama. U slučaju bilo kakvih drugih problema pri čitanju (osim pokušaja čitanja iza kraja
datoteke), treba također baciti isti izuzetak, uz prateći tekst “Problemi pri citanju datoteke”.

Razvijene klase potrebno je demonstrirati u testnom programu koji iščitava podatke iz tekstualne
datoteke sa imenom “ROBA.TXT”, a nakon toga ispisuje spisak svega što se nalazi u skladištu, sortiran
u opadajući poredak po ukupnoj težini. U testnom programu obavezno treba predviditi i hvatanje
eventualno bačenih izuzetaka koji se mogu pojaviti.