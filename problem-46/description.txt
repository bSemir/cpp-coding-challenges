Za neki niz brojeva a1, a2, …, an kažemo da je aritmetički niz ukoliko je razlika ma koja dva susjedna
elementa uvijek ista, a geometrijski niz ukoliko je količnik ma koja dva susjedna elementa uvijek isti.
Na primjer, nizovi 2, 5, 8, 11, 14, 17 i 29, 25, 21, 17, 13, 9 su aritmetički nizovi, dok su 2, 6, 18, 54, 162 i
40, 20, 10, 5 geometrijski nizovi. Napišite funkciju koja kao parametar prima vektor cijelih brojeva, a
koja vraća kao rezultat jednu od tri vrijednosti “Aritmeticki”, “Geometrijski” ili “Nespecificni”, ovisno
od toga da li elementi tog vektora obrazuju aritmetički niz, geometrijski niz, ili ništa od tog dvoje. Pri
tome su “Aritmeticki”, “Geometrijski” ili “Nespecificni” pobrojane konstante pobrojanog tipa
“VrstaNiza” s ograničenim vidokrugom, koji je potrebno prethodno deklarirati. Napišite i kratki isječak
programa koji demonstrira kako biste mogli upotrijebiti ovu funkciju na nizu brojeva koji se unose
putem tastature.
Napomena: Iako zadatak zvuči lagano, ima u njemu dosta “zamki” u koje možete
upasti ukoliko budete brzopleti i ne razmislite dobro o svemu.