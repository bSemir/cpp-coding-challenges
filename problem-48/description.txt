Napišite generičku funkciju koja prima 4 parametra od kojih prva dva omeđuju jedan blok podataka
a druga dva drugi blok podataka. Ovi parametri mogu biti bilo pokazivači bilo iteratori, pri čemu su
prva dva istog tipa i druga dva također istog tipa, ali tipovi prva dva parametra i druga dva
parametra ne moraju biti isti. Ova funkcija treba da pronađe da li se drugi blok nalazi kao podblok u
prvom bloku (npr. blok {3, 5, 2} nalazi se kao podblok u bloku {1, 7, 3, 5, 2, 6}). Ukoliko se nalazi,
funkcija kao rezultat vraća pokazivač/iterator na mjesto u prvom bloku na kojem se drugi blok nalazi
kao podblok. Ukoliko se traženi blok nalazi na više mjesta kao podblok u prvom bloku, treba vratiti
mjesto njegovog prvog pronalaska. Konačno, ukoliko traženi blok nije nađen kao podblok u prvom
bloku, treba vratiti pokazivač/iterator koji pokazuje tačno iza kraja prvog bloka. Za iteratore ne
treba pretpostaviti da podržavaju išta više od minimalnog skupa operacija koji moraju biti podržani
za sve iteratore (inkrementiranje, dereferenciranje, dodjela, te poređenje na jednakost i različitost).
Pored toga, funkcija ne smije koristiti nikakve pomoćne kontejnerske tipove podataka, niti dinamičku
alokaciju, niti funkcije “advance”, “distance”, “next” i “prev”
. Napišite i kratki isječak programa u
kojem ćete demonstrirati napisanu funkciju na dva fiksna moderna niza cijelih brojeva.
