Napisati dvije funkcije “TestPerioda” i “OdrediOsnovniPeriod”, vezane za testiranje periodičnosti
slijeda brojeva pohranjenih u vektoru i nalaženje osnovnog perioda tog slijeda (u slučaju da slijed
jeste periodičan). Prva funkcija prima dva parametra, pri čemu je prvi parametar vektor realnih
brojeva, dok je drugi parametar cijeli broj 𝑝. Funkcija treba da vrati kao rezultat logičku vrijednost
“tačno” ili “netačno” ovisno od toga da li slijed brojeva pohranjen u vektoru periodičan sa periodom
𝑝 ili ne. Druga funkcija prima samo jedan parametar koji je vektor realnih brojeva, a ona kao rezultat
vraća osnovni period slijeda pohranjenog u vektoru ukoliko je slijed periodičan, ili nulu ukoliko slijed
nije periodičan. Napisane funkcije treba iskoristiti u glavnom programu u kojem se unose elemente
s tastature u neki vektor sve dok se sa tastature ne unese nula, koja označava kraj unosa (ta nula se
ne smješta u vektor). Nakon završetka unosa, program treba pozvati funkciju “OdrediOsnovniPeriod”
sa ciljem da utvrdi da li se elementi periodično ponavljaju ili ne, nakon čega ispisuje odgovarajuči
komentar na ekranu (informaciju o dužini perioda, ili da elementi ne čine periodičan slijed). Pri
tome, nije unaprijed poznato koliko će korisnik unijeti elemenata prije nego što unese nulu kao
oznaku završetka unosa. Dijalozi između korisnika i programa trebali bi izgledati poput sljedećih
(ovisno da li je slijed periodičan ili ne):

Unesite slijed brojeva (0 za kraj): 1 3 1 4 2 1 3 1 4 2 1 3 0
Slijed je periodican sa osnovnim periodom 5.

Unesite slijed brojeva (0 za kraj): 4 5 1 7 1 5 0
Slijed nije periodican!