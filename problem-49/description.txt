Napisati funkciju “AnalizaMatrice” koja u matrici realnih brojeva (tipa “double”) koja joj se šalje
kao prvi parametar traži njene nul-redove (redove koji sadrže isključivo nule) odnosno nul-kolone
(kolone koje sadrže isključivo nule). Funkcija ne vraća nikakav rezultat, ali u svoj drugi odnosno
treći parametar, koji su vektori cijelih brojeva (tipa “int”), smješta indekse nađenih nul-redova
odnosno nul-kolona, u rastućem redoslijedu. U slučaju da prvi parametar nema ispravnu formu
matrice (tj. ukoliko različiti redovi nemaju isti broj elemenata), funkcija treba baciti izuzetak tipa
“domain_error” uz prateći tekst “Grbava matrica”.

Napisanu funkciju treba demonstrirati u kratkom testnom programu, koji traži unos dimenzije
matrice i njenih elemenata s tastature, a zatim prikazuje rezultat njene analize. Dijalog između
korisnika i programa treba da izgleda kao na sljedećoj slici:

Unesite dimenzije: 4 6
Unesite elemente:
0 2 3 0 0 6
0 0 0 0 0 0
0 4 0 0 0 3
0 0 0 0 0 0
Nul-redovi: 1 3
Nul-kolone: 0 3 4