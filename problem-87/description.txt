ROT13 je primitivni sistem šifriranja koji se često koristi na web stranicama kada se neki tekst ne
želi da učini čitljivim na prvi pogled (npr. odgovor na neko pitanje koje je napisano neposredno
ispod), ali da ga je po potrebi ipak moguće lako dešifrirati. Prema ovom sistemu, slova engleskog
alfabeta iz opsega od A do M zamijenjuju se sa odgovarajućim slovima iz opsega od N do Z (tj. A se
zamjenjuje sa N, B sa O, C sa P itd.) i obrnuto (dakle, N se zamjenjuje sa A itd.). Pri tome velika slova
ostaju velika, mala slova ostaju mala, dok znakovi koji nisu slova (cifre, znaci interpunkcije, itd.)
ostaju kakvi jesu. Interesatno je da se kod ovog sistema dešifriranje vrši istim postupkom kao i
šifriranje (što je očigledno iz opisa postupka). Napišite funkciju “ROT13” koja kao parametar prima
neki tekst (tipa “string”) a koja transformira taj tekst prema ROT13 postupku. Funkcija ne vraća
nikakav rezultat, već samo utiče na izmjenu stringa koji joj je proslijeđen kao parametar. Funkcija
ne smije koristiti nikakve pomoćne stringove, nizove, vektore itd.Napišite i kratki isječak programa
koji za neki tekst unesen sa tastature ispisuje njegovu transformaciju po ROT13 sistemu.