Dat je slijed nekih podataka proizvoljnog tipa (recimo, cijelih ili realnih brojeva, ali ne nužno), za
koje se pretpostavlja da se mogu međusobno sabirati i da se rezultat njihovog sabiranja može
podijeliti realnim brojem (taj uvjet ispunjavaju, pored cijelih i realnih brojeva, recimo i kompleksni
brojevi, ili podaci nekog tipa za koje je korisnik sâm definirao odgovarajuće operacije).
Također se pretpostavlja da se ono što se dobije kao rezultat tog dijeljenja može porediti po veličini (nažalost,
kompleksni brojevi već ne zadovoljavaju ovaj uvjet). Napišite generičku funkciju koja će izračunati
prosječnu vrijednost (aritmetičku sredinu) prve i druge polovice tog slijeda podataka i vratiti kao
rezultat onu od te dvije vrijednosti koja je veća. Slijed mora imati barem dva elementa, inače treba
baciti izuzetak tipa “domain_error” uz prateći tekst “Prekratak slijed”. U slučaju da slijed ima neparan
broj elemenata, uzmite da njegova druga “polovica” ima jedan element više nego prva (recimo, ako
slijed ima 7 elemenata, njegova prva “polovica” imaće 3, a druga 4 elementa). Recimo, ukoliko se
slijed sastoji od cijelih brojeva 3, 8, 6, 2, 4, 1 i 5, funkcija treba da kao rezultat vrati približno 5.66667,
s obzirom da je prosječna vrijednost prve polovice slijeda, koja iznosi (3 + 8 + 6) / 3 = 17 / 3 ≈ 5.66667,
veća od prosječne vrijednosti druge polovice slijeda, koja iznosi (2 + 4 + 1 + 5) / 4 = 12 / 4 = 3. Kao
parametre, funkcija prima dva iteratora koji redom pokazuju na prvi elemet slijeda i tačno iza
posljednjeg elementa slijeda. Za te iteratore se ne podrazumijeva da podržavaju ikakve druge
operacije osim onih operacija koje moraju podržavati svi iteratori (tako da funkcija treba ispravno
raditi u slučaju da su elementi slijeda smješteni u nekom kontejneru čiji iteratori nisu osobito moćni,
recimo u listi). Rezultat funkcije treba da bude onakvog tipa kakav je tip rezultata dijeljenja sume
elemenata slijeda s realnim brojem
 Napisanu funkciju demonstrirajte na listi od 9 cijelih brojeva čiji se elementi unose putem tastature.
