Napišite generičku funkciju koja obavlja “kompaktifikaciju” dinamički alocirane matrice na način
koji će biti opisan. Funkcija prima 3 parametra nazvana “a”, “m” i “n”. “a” je dvojni pokazivač preko
kojeg se pristupa elementima neke dinamički alocirane dvodimenzionalne matrice za koju se
pretpostavlja da je alocirana postupkom fragmentirane alokacije (tip elemenata matrice nije
unaprijed poznat), dok su “m” i “n” njeni brojevi redova odnosno kolona respektivno. Funkcija treba
da dinamički alocira novu matricu istog formata kao i početna matrica, ali ovaj put postupkom
kontinualne alokacije, zatim da prepiše elemente početne matrice u novostvorenu matricu, oslobodi
memoriju koju je zauzimala početna matrica i na kraju, da preusmjeri pokazivač “a” da pokazuje na
novokreiranu matricu. U slučaju da nova alokacija ne uspije, funkcija treba da baci izuzetak, pri
čemu tada izvorna matrica ne smije biti obrisana, niti pokazivač “a” smije biti izmijenjen. Vodite
računa da funkcija ne smije stvoriti curenje memorije ni pod kojim uvjetima.