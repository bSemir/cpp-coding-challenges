Napišite funkciju koja dinamički alocira dvije grbave matrice čiji su elementi tipa “char”. U prvoj
matrici prvi red treba sadržavati jedan element, drugi red dva elementa, treći tri elementa, i tako
dalje do 𝑛-tog reda koji treba sadržavati 𝑛 elemenata, pri čemu je 𝑛 prvi parametar funkcije. U
drugoj matrici je obrnuto: prvi red treba sadržavati 𝑛 elemenata, a zatim se brojevi elemenata u
redovima postupno smanjuju, sve do posljednjeg 𝑛-tog reda koji treba sadržavati samo jedan
element. Svi elementi matrica trebaju biti popunjeni zvjezdicama. Prvu matricu treba alocirati
postupkom kontinualne alokacije, a drugu postupkom fragmentirane alokacije. Kao rezultat,
funkcija treba da vrati dvojni pokazivač koji omogućava pristup prvoj matrici, dok dvojni pokazivač
koji omogućava pristup drugoj matrici treba smjestiti u drugi parametar funkcije. U slučaju da se
kao prvi parametar zada negativan broj ili nula, funkcija treba da baci tekst “Pogrešan parametar”
kao izuzetak, dok u slučaju da alokacija ne uspije, treba baciti izuzetak koji se sastoji od teksta
“Kreiranje nije uspjelo”. Pri tome, ni u kom slučaju ne smije doći do curenja memorije.

Napisanu funkciju demonstrirajte u isječku programa koji traži da se sa tastature unese broj 𝑛, a
zatim pozivom napisane funkcije alocira tražene matrice, i na kraju ih ispisuje na ekran tako da se
iscrta figura od zvjezdica koju čine trougao i naopaki trougao sa 𝑛 redova, tako da se formira slika
nalik na slovo D, poput sljedećeg primjera za 𝑛 = 4:

*
**
***
****
****
***
**
*

Potrebno je predvidjeti i hvatanje eventualno bačenih izuzetaka, kao i oslobađanje prostora koji je
matrica zauzimala nakon završetka rada. Ne zaboravite predvidjeti drugačije brisanje alociranog
prostora za dva tipa alokacije.