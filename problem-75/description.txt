Napišite generičku funkciju “KopirajBezDuplikata” koja prepisuje elemente bloka omeđenog s prva
dva parametra (prvi pokazuje na početak, a drugi tačno iza kraja bloka) u blok na čiji početak
pokazuje treći parametar, ali izostavljajući elemente koji su jednaki nekom elementu koji se već
ranije pojavljivao u bloku (tj. izostavljajući duplikate). Parametri mogu biti bilo pokazivači, bilo
iteratori. Pored toga, s iteratorima nije dozvoljeno koristiti nikakve druge operacije osim
dereferenciranja, inkrementiranja i poređenja na različitost, da bi funkcija mogla korektno raditi i s
iteratorima koji nemaju punu snagu iteratora s direktnim pristupom. Prva dva parametra moraju
biti istog tipa, dok se tip trećeg parametra može razlikovati od njihovog tipa (da se omogući recimo
prepisivanje iz vektora u dek, itd.). Kao rezultat, funkcija treba da vrati pokazivač odnosno iterator
koji pokazuje tačno iza kraja odredišnog bloka (nakon obavljenog prepisivanja).

Napisanu funkciju treba demonstrirati u isječku programa koji će neki string unesen sa tastature
prepisati u drugi string izostavljajući duplikate znakova prisutne u prvom stringu i na kraju ispisati
novodobijeni string. Dijalog između korisnika i programa treba da izgleda ovako:

Unesite string: I corava koka gvozdena vrata otvara...
String bez duplikata: I coravkgzdent.