Napisati funkciju “IzdvojiSimetricneRijeci” koja kao parametar prima neki string (tj. objekat tipa
“string”), a kao rezultat vraća vektor stringova koji sadrži spisak višeslovnih riječi pronađenih u
rečenici koje se isto čitaju s obje strane (jednoslovne riječi su svakako simetrične). Svaka riječ se u
vektoru čuva kao zaseban string. Na primjer, ukoliko se kao argument funkciji pošalje string “Pop je
podigao kapak na sporetu”, funkcija kao rezultat treba da vrati vektor koji se sastoji od dva stringa
“Pop” i “kapak”. Pri tome, treba smatrati da je riječ svaki maksimalni uzastopni niz slova ili cifara
(dakle, interpunkcijski znakovi nisu dio riječi). Prilikom testiranja da li se riječ isto čita s obje
strane, ne treba praviti razliku između malih i velikih slova. Napisanu funkciju treba demonstrirati
u testnom programu koji iz stringa unesenog sa tastature izdvaja sve višeslovne riječi koje se isto
čitaju s obje strane i ispisuje ih na ekran, razdvojene zarezima, kao na sljedećoj slici:

Unesite string: Aziza, uberi taj mirisni neven i udji u kajak!
Simetricne rijeci: Aziza, neven, kajak